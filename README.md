# Games
Lets Make Games

Подземен Бяг От Колин Уолъмбъри.
Правила на Играта.

БРОЙ НА УЧАСТНИЦИТЕ:
  В играта могат да участват от 2-ма до 8+ играчи.

ЦЕЛ НА ИГРАТА:
  Всеки играч се стреми да стигне до съквовището, да го вземе и да се измъкне от пещерата през един двата изхода, обозначени с жълти стрелки, или през Старта(При определени условия).

Подготовка на Играта.
  Преди началото на играта всеки участник получава по пет карти с инструменти. Раздаването става така че другите играи не могат да ги видят. Останалите карти с инструменти се поставят отделно с гърбовете нагоре, до тях стоят картите Шанс, също с гърбовете нагоре.
  Подготвят се също така по равен брой малки картончета от 4-те вида: Пожар, Срутване, Решетка, Указател и едно картонче за Съкровището.
  Картончето с съкровището се поставя в Пещерата на съкровището. С това подготовката за играта е приключила
  
НАЧАЛО НА ИГРАТА:
  Участниците започват да хвърлят зара, като се редуват. Всеки който хвърли 1 или 6, поставя фигурката си на Старта. Онзи който е хвърлил шестица, може ведната да хвърли още веднъж и да потегли по тунелите. Онзи който е хвърлил единица, ще трябва да изчака, докато отново дойде неговият ред.
  
ДВИЖЕНИЕ:
  Всеки участник придвижва фигурката си толкова квадратчета напред, колкото е посочил зарът. Изборът на посоката зависи единствено от него (изключение има само при преминаване през Указател, което ще бъде разгледано по долу).
  Не се разрешава връщане в движение (например при зар 5 - два хода напред и 3 назад) или тъпчене на място. Всеки участник трябва да измине пълния брой квадратчета в посоката, която е избрал. Едва на следващия ход може да поеме обратно. Разбира се, той има право да завива по коридорите, в посоката която желае.
  Изключения от това правило има при влизането в пещери или при срещането на препядствия, пред който играчът е длъжен да спре.
  Всеки който е хвърлил 6, има правото на още един ход. Така е дори в случайте, когато шестицата е довела играча на червено поле и смъртоносен шанс го изважда от играта.
  
ШАНС:
 Всеки играч, който спре върху квадратче "Шанс", е длъжен да тегли шанс - най-горната карта от купчината. Шансът се обявява пред всички, след това картата отнова се прибира в купчинката под всички останали.
 Шансът трябва да се изпълни незабавно. Така например, ако някой играч е решил да нападне противника на поле "Шанс" първо е длъжен да тегли карта. И ако този шанс не го погуби(или изпрати в някоя от пещерите), то нападението се провале.
 Няколко думи за различните шансове. При намиране на инструмент се взима най-горната карта от купчината с резервни инструменти. При загуба на инстрмент играчът губи на рандом 1 от картите си и тя отива най-отдолу в картите с инструменти.
 Има шансове, при който участникът пропуска едно или няколко хвърляния. АКо му се е случило да попадне на подобен шанс с шестица, той въпреки това хвърля още веднъж. Това хвърляне няма да бъде изиграно, но отменя пропускането. А ако и в този случай му се падне шестица, той хвърля пак и продължава по нормалния ред. Така (макар и рядко) три поредни шестици могат да отменят лошия шанс за три пропуснати хвърляния.
 Между шансовете се срещат няколко, който изпращат участника в затвора. Как се излиза оттам, ще разгледаме по-късно, а засега само ще споменем, че има и Пропуск за излизане от затвора. Онзи, на когото се падне, може да го запази докато му потрябва.
 ВНИМАНИЕ! Пропускът за излизане от затвора не е инструмент и не може да бъде изгубен по шанс, а само при употреба.
 При някои от шансовете се срещат изразите "зад теб" о "отпред". Първият израз е сравнително ясен - става дума за квадратчето, през което играчът е минал току-що. Колкото до втория - взима се предвид посоката, в която отива играчът. 
 
 ПРОПАСТ:
 На няколко места в тунелите има пропасти. Преодоляването им може да стане чрез скок(най-често използвания вариант) или с помоща на дървен инструмент.
 При всяко положение играчът спира пред пропаста независимо колко е хвърлил - например, дори ако му остават само две квадратчета, а е хвърлил петица. За следващия си ход трябва да обяви дали има намерение да прескача, или да се върне обратно. При 1 или 6, скачащия пада в пропаста и загива, след което трябва да започне играта отначало. При всички останали случаи продължава напред според показанията на зара.
 Може да скочи както на отсрещното квадратче, така и на квадратче, разположено встрани от пропастта(тоест възможен е и скок "накриво").
 Преминаването на пропаст с помощта на дървен инструмент е сигурен, но много бавен метод. След като спре пред пропастта, на следващия ход играчът използва дървения инструмент и слага фигурката си върху квадратчето с пропаст, без да хвърля. На по-следващия ход също не хвърля, а отново се премества с едно квадратче напред - до пропастта. Едва след това продължава по нормалния ред.
 ВНИМАНИЕ! Пропастта не може да бъде подпалена или взривена. Върху нея не се слага решетка или указател.
 
ВИДОВЕ ИНСТРУМЕНТИ:
  В играта се използват следните видове инструменти:
  1. Хладно оръжие: нож, сабя, кинжал, сатър, ятаган, ножче. Служи както за нападение на противника, така и за отбиване на вражеска атака. Използва се и при приминаване през Зверската пещера.
  2. Свещени предмети: кръст, библия, кандилница. Използват се за защита от вражеско нападение и при приминаване през Дяволската пещера.
  3. Взривни устройства: бомба, граната, динамит, бомба-бухалка. Използват се за срутване на тунела(което може да забави останалите играчи), но и за нападение на противника, освен при някои изключения, който ще бъдат разгледани по долу.
  4. Средства за копане: кирка, лопата, мотика, миньорски пистолет, лъжица. Използват се за разчистване на срутвания и при минаване през Затрупаната пещера.
  5. Запалителни средства: свещ, кибрит, факла, запалка. Използват се за подпалване на тунела. Както при взривните устройства, целта е забавяне на противниците.
  6. Пожарогасителни средства: кофа, маркуч, кофпомпа, пожарогасител. Използват се по прякото си предназначение - за гасене на пожарите и за минаване през Огнената пещера.7
  7. Решетка. Служи за забавяне на конкурентите.
  8. Ножовка, пила. Служат за премахване на решетки в тунелите и за измъкване от затвора.
  9. Указател. Служи за заблуждаване на противниците.
  10. Дървени инструменти: колец, подпора, дъска, греда. Служат за предпазване от срутвания и евентуално за преодоляване на пропасти.
  11. Вълшебна зелена пара. Служи за пазаруване.

ИЗПОЛЗВАНЕ НА ИНСТРУМЕНТИТЕ:
  Инструментите се използват само по веднъж, затова е за препоръчване да бъдат използвани пестеливо. Всяко използване на инструмент се смята за отделен ход. Когато е решил да си послужи с инструмент, играчът изчаква своя ход, след което не хвърля зара, а показва картата на останалите и я слага най-отдолу в резервната купчина. За следващия си ход трябва да изчака докато отново дойде неговият ред.
  Изключения има само при следните случаи: нападение срещу врата, отбиване на вражеска атака, пропадане в някоя от пещерите или струтване. В тези варианти играчът може незабавно да използва инструмент, без това да се брой за ход.
  При гибел или попадане в затвора играчът запазва инструментите си.
  
НАПАДЕНИЕ НА ПРОТИВНИКА:
  Нападение на противника става само с хладно оръжие - нож, сабя, кинжал, сатър, ятаган или ножче.
  За атака играчът трябва да хвърли зар достатъчен, за да спре върху квадратчето на противника(или по-голям, при което също има право да спре). Изважда картата с хладното оръжие, показва я на останалите и я слага най-отдолу в резервната купчина. В този случай използването на картата може да стане веднага, без това да се брой за отделен ход.
  Ако противникът не успее да отблъсне атаката, той загива и трябва да започне отначало.
  Ако атаката е отблъсната, ново нападение може да се предприеме едва на следвашия ход.
  По изключение противникът може да бъде нападнат с взривно устройство или запалително средство. Това става в редките случай, когато двамата играчи са на съседни квадратчета. Вместо да хвърли зар, нападателят използва съответната карта. Разбира се, при това нападнатият има право незабавно да използва своя карта, с която да се защити от пожара или срутването.
  
ЗАЩИТА ОТ НАПАДЕНИЕ:
  При важеска атака с хладно оръжие има два вида предмети, които могат да спасят играча - хладно оръжие или свещен предмет. Нападнатият вади картата, показва я на останалите и я слага най-отдолу в резервната купчина. В този случай използването на картата става веднага, без това да се брои за отделен ход. Нападнатият играч продължава да се движи нормално, когато дойде неговия ред.
  ВНИМАНИЕ! При предотвратено нападение резултатът остава непроменен, но независимо от това, използваните карти отиват в резервната купчина.
  При редките случаи, когато врагът нападне с взривно устройство или запалително средство, отбраната също не се брой за ход, стига нападнатият да има с какво да се защити - дървен инструмент или пожарогасително средство. В противен случай загива и трябва да започне играта отначало.
  ВНИМАНИЕ! При нападение с взривно устройство или запалително средство не можете да се спасите с хладно оръжие или свещен предмет.
  
ВЗРИВНИ УСТРОИСТВА:
  Взривните устроиства могат да се използват само в квадратче, съседно на онова, върху което е застанал играчът. Чрез тях се взривява тунелът и върху съответното поле се поставя малко картонче Срутване. От този момент нататък това място е непроходимо, докато някой не разкопае срутването.
  
СРУТВАНЕ:
  Както вече казахме, срутване може да се предизвика чрез използване на взривно устройство. Освен това е възможно да се случи и при изтегляне на шанс.
  Всеки играч, който се намира на това квадратче, загива под срутването и започва играта отначало. Може да се спаси само ако притежава дървен инструмент - колец, подпора, дъска или греда. В такъв случай използването на инструмента става незабавно и не се брой за ход. Инструментът отива в резервната купчина, а срутването се смята за предотвратено и полето остава свободно.
  Срутеното място се обозначава с картонче, което остава на даденото поле докато някой не го разкопае.
  
РАЗКОПАВАНЕ:
  Разкопаването на срутване става с помощта на средства за копане - кирка, лопата, мотика, миньорски пистолет или лъжица. Работата протича така: при първия ход участникът задължително спира пред струтването, дори ако е хвърлил по-голям зар; при втория ход не хвърля зара, а показва на всички използваната карта, прибира я в резервната купчина и маха картончето с обозначеното срутване; едва при третия ход продължава да се движи нормално.
  
ЗАПАЛИТЕЛНИ СРЕДСТВА, ПОЖАР И ГАСЕНЕ:
  Правилата тук са абсолютно същите, както при играта с взривни устроиства, срутване и разкопаване.
  Пожарът се обозначава със съответното картонче и мястото остава непроходимо, докато някой не изгаси огъня.
  
РЕШЕТКА:
  Всеки играч, който има карта с решетка, може да я използва за да затрудни противниците. Когато е на ход, вместо да хвърли зар, той показва на всички картата и я прибира под резервната купчина. След това слага решетка на избраното квадратче. Сега мястото е непроходимо, докато някой не пререже решетката.
  ВНИМАНИЕ! Решетката може да се постави само върху квадратче, съседно на онова, върху което се намира играчът. Не може да се постави върху пропаст или върху квадратче, заето в момента от друг играч.
  
ПРЕМАХВАНЕ НА РЕШЕТКА:
  Става по познатите вече правила, чрез използване само на пила или ножовка. Играчът задължително спира пред решетката, на следващия ход реже, без да хвърля зар, а когато отново му дойде реда, продължава напред.
  
СЛАГАНЕ НА УКАЗАТЕЛ:
  Поставянето на указател се извършва също като поставянето на решетка. Посоката в която сочи стрелката, става задължителна за всеки играч, който минава през даденото квадратче(включително и за онзи, който е поставил указателя). В този случай е единственото изключение, при което е се допуска връщане в движение. Така например, ако играчът е хвърлил петица, но на третото квадратче срещме стрелка, която сочи назад, трябва да измине останалите две квадратчета в обратна посока. Картончето с указател остава на място, докато бъде премахнато от някой играч.
  Указател не може да се постави върху пропаст или върху квадратче, заето в момента от друг играч.
  
ПРЕОДОЛЯВАНЕ НА УКАЗАТЕЛ:
  Всеки играч който притежава карта с указател, може да я използва и да мине свободно през квадратче, където е поставена стелка. В този случай използването на указателя не се брой за ход, но картата отива в резервната купчина.
  За премахване на указателя играчът трябва да спре върху квадратчето и на следващия ход да използва картата си, за да премахне картончето със стрелка. От този момент нататък мястото е свободно за преминаване.
  
ПРАВИЛО НА ЧЕТИРИТЕ КАРТОНЧЕТА:
  При напрегната игра с повече участници из тунелите може да възникнат множество препятствия - пожари, срутвания, решетки и т.н.
  Именно затова в играта се използват само по четири картончета от всеки вид. Ако се случи да има вече 4-ри срутвания и да възникне още едно, картончето трябва да бъде взето от друго място. В този случай играчът, който предстои да бъде на ход, посочва кое картонче да се премести. Същото се отнася за пожарите, решетките и указателите.
  
СЪБИРАНЕ НА ПРЕПЯТСТВИЯ:
  Понякога на едно и също квадратче могат да възникнат няколко препятствия. Например да има срутване, след което тунелът да пламне и накрая някой от играчите да сложи решетка. При такива случаи картончетата се поставят едно върху друго, като се спазва следният задължителен ред: най-отгоре е пожарът, под него срутването, след това решетката и най-отдолу указателят.
  Две картончета от един и същ вид не се поставят заедно.
  
ПАЗАРУВАНЕ:
  Всеки играч, който притежава вълшебна зелена пара, може да закупи срещу нея инструмент по свой избор от резервната купчина. След това резервните карти се разбъркват и вълшебната зелена пара се поставя най-отдолу.
  Пазаруването се брои за отделен ход и става само когато участникът е на ред да играе.
  ВНИМАНИЕ! Вълшебната зелена пара не може да предпази притежателя си от нещастни случаи. При внезапни бедствия той няма време да пазарува. Изключение не се допуска дори в случаите, когато е стъпил с шестица върху червено поле и има право на още едно хвърляне.
  Играчът има право да пазарува дори когато е извън играта, стига да е дошъл неговият ред. При това обаче трябва да пропусне хвърлянето.
  
ПЕЩЕРИ:
  Пещерите са общо шест - Огнената, Затрупаната, Зверската, Дяволската, Пещерата на съкровището и затвор. По долу ще опишем всяка от тях.

ОГНЕНАТА ПЕЩЕРА:
  Преминаването през Огнената пещера става по правилата за гасене на пожар. При единия ход играчът задължително спира пред пещерата, при втория гаси, без да хвърля зар, а при третия продължава напред.
  Ако по шанс пропадне в Огнената пещера, играчът незабавно употребява пожарогасително средство, без това да се брой за ход. Ако не разполага с пожарогасително средство, играчът загива и трябва да започне от старта.
  
ЗВЕРСКАТА ПЕЩЕРА:
  Правилата тука са същите като по-горе, с единствената разлика, че играчът спира не пред пещерата, а вътре в нея. На следващия ход трябва да унищожи звяра, което става само с хладно оръжие. Ако не разполага с такова, играчът загива и трябва да започне от старта. При пропадане по шанс в Зверската пещера, оръжието се използва, без това да се брои за ход.
  
ДЯВОЛСКАТА ПЕЩЕРА:
  Правилата за Дяволската пещера са абсолютно същите, както за Зверската. Единствената разлика е, че срещу дявола се използва свещен предмет.
  
ЗАТРУПАНАТА ПЕЩЕРА:
  Правилата тук са като при Огнената пещера. Играчът задължително спира пред пещерата, на втория ход разкопава срутването, а на третия продължава играта. 
  По различно стоят нещата при пропадане по шанс в Затрупаната пещера. За да не загине незабавно, играчът трябва да употреби дървен инструмент, с който да предотврати срутването, без това да се брои за ход. На следващия ход трябва да разкопае изхода от пещерата и едва на по-следващия ход продължава играта.
  Ако при това се случи играчът да има дървен инструмент, но не и средство за копане, той остава блокиран в пещерата - докато някой друг го извади, или шансът му помогне.
  
ЗАТВОР:
  В затвора най-често се попада по шанс. Освен това всеки играч може свободно да влезе в затвора, но не и да излезе оттам.
  Излизането от затвора става чрез използване на пропуска за излизане от затвора(което не се брои за отделен ход) на пила или ножовка. Рязането на решетките е отделен ход. Употребеният пропуск се връща най-отдолу при шансовете.
  ВНИМАНИЕ! Решетките на затвора не могат да се взривяват с бомба, да се трошат с кирка и т.н. Срещу тях помагат само пила или ножовка.
  Носителят на съкровището може да бъде нападнат и в затвора. След това обаче противникът трябва да се измъкне оттам.
  
ВЪЗСТАНОВЯВАНЕ НА ПЕЩЕРНИТЕ ПРЕПЯТСТВИЯ.
  Препятствията в пещерите се отстаняват само за един ход. Тоест, на следващия ход Огнената пещера отново е пламнала, дяволът се връща в своята пещера, решетките на затвора са поправени и т.н. Други играчи обаче могат свободно да минат през тези пещери или затвора(както и да се измъкнат от затвора) до момента, когато първият играч отново е на ход. Това се отнася и до случаите на попадане в тия пещери по шанс.
  
ПЕЩЕРА НА СЪКРОВИЩЕТО:
  В тази пещера от самото начало се поставя съкровището. При влизане в пещерата играчът задължително спира(дори ако е хвърлил по-голям зар) и взима съкровището, без това да се брои за отделен ход. На следващия ход продължава по тунелите.
  
ОТНЕМАНЕ НА СЪКРОВИЩЕТО:
  Носителят на съкровището може да бъде нападнат от другите играчи по правилата, описани по-горе. Ако бъде отстранен от игра, картончето преминава у нападателя.
  
ЗАГУБА НА СЪКРОВИЩЕТО:
  Отделно стои въпросът за гибел на носителя по шанс, при падане в пропаст или при пожар и срутване. В тези случаи играчът започва от старта, а картончето със съкровището остава на съответното квадратче, като върху него се поставя друго картонче, ако има срутване или пожар. Всеки играч има правото да го вземе, стига да се добере до него. За целта обаче трябва да преодолее препятствието - тоест да разкопае срутването или да изгаси пожара. Взимането на съкровището в тези случаи се брои за отделен ход.
  За измъкване на съкровището от пропаст, играчът трябва задължително да разполага с дървен инструмент. На първия ход той спира пред пропастта, на втория се спуска долу с използване на дървения инструмент и взима съкровището, а на третия излиза на съседното квадратче. Едва на четвъртия ход продължава да се движо по нормалните правила.
  
ИЗНАСЯНЕ НА СЪКРОВИЩЕТО:
  Носителят на съкровището може да се измъкне през двата изхода, Обозначени с жълти стрелки, или през Старта. При това той става победител в играта.
  Излизането през Старта обаче може да стане само ако там в момента няма нито един играч.
